---
layout: numbered
---

# Algemene Voorwaarden

## Definities
In deze algemene voorwaarden wordt verstaan onder:
- Opdrachtnemer: xxxxxxx Consulting, gevestigd in Nederland.
- Opdrachtgever: iedere natuurlijke of rechtspersoon die handelt in de uitoefening van een beroep of bedrijf en met Opdrachtnemer een overeenkomst sluit.
- Overeenkomst: iedere overeenkomst tussen Opdrachtnemer en Opdrachtgever betreffende het verrichten van consultancy , ontwikkel , trainings- of daarmee samenhangende werkzaamheden.

## Toepasselijkheid
 ### Deze algemene voorwaarden zijn van toepassing op alle aanbiedingen, offertes, opdrachten, werkzaamheden en overeenkomsten tussen Opdrachtnemer en Opdrachtgever, tenzij schriftelijk uitdrukkelijk anders is overeengekomen.
 ### De toepasselijkheid van eventuele algemene voorwaarden van Opdrachtgever wordt uitdrukkelijk van de hand gewezen, ook indien deze een bepaling bevatten waarin de toepasselijkheid daarvan wordt verklaard.
 ### Indien een of meer bepalingen van deze algemene voorwaarden nietig zijn, vernietigd worden of om andere redenen niet afdwingbaar blijken, blijven de overige bepalingen onverminderd van kracht. Partijen  ### zullen in dat geval in overleg treden om een vervangende bepaling overeen te komen die zoveel mogelijk aansluit bij de strekking van de oorspronkelijke bepaling.
 ### Deze voorwaarden zijn uitsluitend van toepassing op Opdrachtgevers zoals gedefinieerd in artikel 1. Opdrachtnemer verleent haar diensten uitsluitend aan zakelijke klanten; indien de wederpartij als consument zou handelen, gelden deze voorwaarden niet en is Opdrachtnemer gerechtigd de overeenkomst te weigeren of naar eigen inzicht aan te passen.

## Aanbiedingen en totstandkoming
 ### Alle aanbiedingen en offertes van Opdrachtnemer zijn vrijblijvend, tenzij daarin uitdrukkelijk anders is vermeld. 
 ### Kennelijke vergissingen of verschrijvingen in aanbiedingen, offertes of andere uitingen van Opdrachtnemer binden haar niet. Indien Opdrachtgever een dergelijke vergissing redelijkerwijs kan herkennen, zal  ### zij Opdrachtnemer daarvan onverwijld op de hoogte stellen.
 ### Een overeenkomst komt tot stand op het moment dat Opdrachtnemer een opdracht schriftelijk heeft bevestigd, dan wel feitelijk is aangevangen met de uitvoering daarvan.

## Prijzen en tarieven
 ### Alle prijzen en tarieven zijn uitgedrukt in euro’s en exclusief btw en andere van overheidswege opgelegde heffingen. Eventuele bijkomende kosten, zoals reis  en verblijfskosten of kosten van derden, zijn niet inbegrepen tenzij schriftelijk anders is overeengekomen.
 ### Bij overeenkomsten met een looptijd van langer dan twaalf (12) maanden is Opdrachtnemer gerechtigd de overeengekomen tarieven jaarlijks te indexeren. Opdrachtgever wordt hierover vooraf schriftelijk geïnformeerd.
 ### Indien een tariefsverhoging het gevolg is van kostenstijgingen of onvoorziene omstandigheden die redelijkerwijs niet aan Opdrachtnemer zijn toe te rekenen, is Opdrachtgever gehouden de aangepaste tarieven te voldoen. In dat geval heeft Opdrachtgever geen recht op ontbinding of schadevergoeding.

## Uitvoering van de overeenkomst
 ### Opdrachtnemer zal de overeenkomst naar beste inzicht en vermogen uitvoeren, overeenkomstig de eisen van goed vakmanschap. Opdrachtnemer staat niet in voor het bereiken van het door Opdrachtgever beoogde resultaat.
 ### Opdrachtnemer bepaalt de wijze waarop en door wie de opdracht wordt uitgevoerd.
 ### Opdrachtnemer voert de werkzaamheden zelfstandig uit en bepaalt de wijze van uitvoering en de in te zetten middelen. Gebruik van software, systemen of andere faciliteiten van Opdrachtgever gebeurt uitsluitend ter ondersteuning van de overdracht of compatibiliteit.
 ### Indien de uitvoering van de overeenkomst het gebruik vereist van specifieke software, ontwikkelomgevingen of andere tools waarvoor licenties nodig zijn, wordt dit tijdig met Opdrachtgever afgestemd. Opdrachtgever stelt de benodigde licenties ter beschikking of vergoedt deze, tenzij anders schriftelijk overeengekomen. Opdrachtnemer behoudt het recht om, indien praktisch en economisch haalbaar, eigen licenties te gebruiken. Het gebruik van de licenties van Opdrachtgever beperkt de zelfstandigheid van Opdrachtnemer niet. 
 ### Opdrachtgever is verplicht steeds tijdig te controleren of Opdrachtnemer haar afspraken goed is nagekomen. Indien Opdrachtgever meent dat er niet goed en/of volledig is nagekomen, dient zij dit zo spoedig mogelijk, maar in ieder geval binnen vijf (5) werkdagen na levering, schriftelijk aan Opdrachtnemer te laten weten. Zij moet dat voldoende concreet en gedetailleerd doen. Doet Opdrachtgever dit niet (tijdig), dan geldt dat Opdrachtnemer haar verplichtingen correct en volledig heeft uitgevoerd.
 ### Ook bij een tijdige melding door Opdrachtgever, zoals bedoeld in het vorige lid, moet zij haar betalingsverplichtingen naar Opdrachtnemer blijven nakomen. Wel zal Opdrachtnemer dan nagaan of de klacht van Opdrachtgever al dan niet terecht is. Opdrachtnemer zal contact met de wederpartij opnemen over de verdere afhandeling.
 ### Opdrachtgever is gehouden Opdrachtnemer tijdig alle gegevens en informatie te verstrekken die van belang kunnen zijn voor een correcte uitvoering van de overeenkomst.
 ### Opdrachtnemer garandeert geen specifiek resultaat; zij levert een inspanningsverplichting. Eventuele tekortkomingen of fouten zullen binnen een redelijke termijn worden hersteld, voor zover deze onder de verantwoordelijkheid van Opdrachtnemer vallen.

## Duur en beëindiging
 ### Tenzij schriftelijk anders overeengekomen, kan iedere partij de overeenkomst schriftelijk opzeggen met inachtneming van een opzegtermijn van dertig (30) dagen.
 ### Opdrachtnemer is bevoegd de overeenkomst met onmiddellijke ingang te beëindigen in geval van gewichtige redenen, waaronder wanbetaling, schending van vertrouwelijkheid, of overmacht die langer dan negentig (90) dagen duurt.
 ### Bij beëindiging van de overeenkomst heeft Opdrachtnemer recht op betaling van alle tot het moment van beëindiging verrichte werkzaamheden en gemaakte kosten.

## Vergoeding en betaling
 ### Betaling dient te geschieden binnen dertig (30) dagen na factuurdatum, tenzij op de factuur anders is aangegeven. Bij niet tijdige betaling is Opdrachtgever zowel wettelijke rente voor handelstransacties als incassokosten verschuldigd conform de geldende wet  en regelgeving.
 ### Door Opdrachtgever gedane betalingen strekken eerst in mindering op verschuldigde kosten, vervolgens op verschuldigde rente en daarna op de hoofdsom, te beginnen bij de oudste openstaande vordering.
 ### Wanneer Opdrachtgever het niet eens is met de factuur van Opdrachtnemer, dient zij dat binnen vijf (5) werkdagen na verzending van de factuur schriftelijk aan Opdrachtnemer te laten weten. Als Opdrachtgever dat nalaat, geldt de factuur als correct.
 ### Indien Opdrachtnemer gegronde redenen heeft om te vrezen dat Opdrachtgever haar betalingsverplichtingen niet zal nakomen, is Opdrachtnemer gerechtigd zekerheid te verlangen. Zolang de gevraagde zekerheid niet is gesteld, blijft Opdrachtnemer gerechtigd haar verplichtingen op te schorten of de overeenkomst te beëindigen, zonder schadeplichtig te zijn.
 ### Opdrachtnemer behoudt eigendomsvoorbehoud van alle door haar geleverde materialen, software en documentatie totdat volledige betaling heeft plaatsgevonden.

## Aansprakelijkheid
 ### Opdrachtnemer is uitsluitend aansprakelijk voor directe schade die het rechtstreekse gevolg is van opzet of grove schuld van Opdrachtnemer.
 ### Opdrachtnemer is niet aansprakelijk voor schade die ontstaat doordat zij is uitgegaan van door of namens Opdrachtgever verstrekte onjuiste of onvolledige gegevens, dan wel doordat Opdrachtgever de geleverde resultaten onvoldoende heeft gecontroleerd of toegepast.
 ### Aansprakelijkheid voor indirecte schade, waaronder mede begrepen gevolgschade, gederfde winst, gemiste besparingen en schade door bedrijfsstagnatie, is uitgesloten.
 ### Indien Opdrachtnemer ondanks het voorgaande toch aansprakelijk is, is de aansprakelijkheid beperkt tot het bedrag dat in het betreffende geval door haar aansprakelijkheidsverzekeraar wordt uitgekeerd.
 ### Indien de verzekeraar niet tot uitkering overgaat, is de aansprakelijkheid beperkt tot het factuurbedrag van de betreffende opdracht, met een absoluut maximum van € 5.000,–.
 ### De door Opdrachtnemer geleverde software, adviezen en andere resultaten zijn niet bedoeld voor veiligheids-kritische of risicovolle toepassingen. Opdrachtgever is volledig verantwoordelijk voor controle, validatie en veilig gebruik, ook wanneer derden of eindgebruikers hierbij betrokken zijn.
 ### Goedkeuring, acceptatie of ingebruikname door Opdrachtgever verandert niets aan deze verantwoordelijkheid en kan geen overdracht van risico of aansprakelijkheid aan Opdrachtnemer betekenen
 ### Opdrachtnemer verricht geen constructieve berekeningen en geeft geen verklaringen af omtrent veiligheid, belastbaarheid of naleving van wet- en regelgeving, tenzij schriftelijk uitdrukkelijk anders overeengekomen.

## Aansprakelijkheid jegens derden
 ### De door Opdrachtnemer verrichte werkzaamheden en geleverde resultaten zijn uitsluitend bestemd voor gebruik door Opdrachtgever. Derden kunnen aan de overeenkomst, de werkzaamheden of de resultaten daarvan geen rechten ontlenen.
 ### De overeenkomst tussen Opdrachtnemer en Opdrachtgever bevat geen derdenbeding in de zin van artikel 6:253 Burgerlijk Wetboek.
 ### Opdrachtnemer aanvaardt geen enkele aansprakelijkheid voor schade geleden door derden, waaronder begrepen afnemers, eindgebruikers of opdrachtgevers van Opdrachtgever, ongeacht de oorzaak van die schade.
 ### Opdrachtgever vrijwaart Opdrachtnemer volledig tegen alle aanspraken van derden, inclusief klanten, eindgebruikers of werknemers van Opdrachtgever, die verband houden met of voortvloeien uit de uitvoering van de overeenkomst.

## Intellectueel eigendom
 ### Alle rechten van intellectuele eigendom op door Opdrachtnemer ontwikkelde werken blijven bij Opdrachtnemer.
 ### Opdrachtgever krijgt een niet-exclusief, niet-overdraagbaar recht om de geleverde resultaten uitsluitend te gebruiken voor interne bedrijfsdoeleinden. Het recht tot sub-licentie of overdracht van deze resultaten aan derden is uitgesloten.

## Vertrouwelijkheid
 ### Beide partijen verplichten zich tot geheimhouding van alle vertrouwelijke informatie die zij in het kader van de overeenkomst van elkaar verkrijgen. Informatie geldt als vertrouwelijk indien dit expliciet is aangegeven, voortvloeit uit de aard van de informatie, of redelijkerwijs kan worden aangenomen dat openbaarmaking schade kan veroorzaken.
 ### Indien Opdrachtgever vertrouwelijke informatie van Opdrachtnemer, samenwerkingspartners en/of op andere wijze bij de overeenkomst betrokken derden met een andere partij deelt of openbaar maakt, is zij een direct opeisbare boete van € 25.000,- per overtreding en € 1.000,- per dag dat de overtreding voortduurt aan Opdrachtnemer verschuldigd. Opdrachtnemer houdt het recht nakoming en/of volledige schadevergoeding te vorderen. 
 ### De verplichting tot geheimhouding blijft ook na beëindiging van de overeenkomst van kracht voor een periode van drie (3) jaar.

## Overmacht
 ### Opdrachtnemer is niet aansprakelijk voor schade ten gevolge van overmacht, noch is Opdrachtnemer gehouden tot het nakomen van enige verplichting jegens Opdrachtgever indien zij daartoe wordt verhinderd als gevolg van overmacht. Onder overmacht wordt onder meer verstaan: natuurgeweld, stroom  of internetstoringen, ziekte, oorlog, pandemieën en overheidsmaatregelen.
 ### Opdrachtnemer kan gedurende de periode dat de overmacht duurt de verplichtingen uit de overeenkomst opschorten. Partijen zullen in overleg treden om alternatieve oplossingen te bespreken. Indien de periode langer duurt dan negentig (90) dagen, hebben partijen het recht om de overeenkomst schriftelijk te ontbinden, zonder verplichting tot vergoeding van schade aan de andere partij. Hetgeen reeds ingevolge de overeenkomst gepresteerd is, wordt dan naar verhouding afgerekend.

## Toepasselijk recht en geschillen
 ### Op alle overeenkomsten tussen Opdrachtnemer en Opdrachtgever is Nederlands recht van toepassing. 
 ### De toepasselijkheid van het Weens Koopverdrag is uitgesloten.
 ### Partijen zullen bij geschillen in eerste instantie trachten tot een minnelijke oplossing te komen, bijvoorbeeld door middel van overleg of mediatie, alvorens het geschil aan de rechter voor te leggen.
 ### Geschillen zullen bij uitsluiting worden voorgelegd aan de bevoegde rechter van het arrondissement waarin Opdrachtnemer is gevestigd, tenzij dwingend recht anders voorschrijft.
